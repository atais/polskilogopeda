<p>Przeprowadzamy diagnozę logopedyczną, w efekcie której możliwe jest ustalenie poziomu rozwoju mowy dziecka. 
Badanie obejmuje takie umiejętności jak:</p>

<ul>
  <li>rozumienie mowy</li>
  <li>zasób słownictwa</li>
  <li>stosowanie form gramatycznych</li>
</ul>

<p>Na konsultację logopedyczną z dzieckiem warto wybrać się zawsze, jeśli tylko coś budzi Państwa wątpliwości 
w rozwoju mowy lub budowie aparatu. Przecież rozwój mowy jest  procesem skomplikowanym, 
długotrwałym i może przebiegać w różnym tempie u dzieci. Zastępowanie głosek trudnych 
łatwiejszymi w pewnym wieku nie jest wadą wymowy, ale etapem jej rozwoju.</p>

<p>Wadą natomiast staje się nieprawidłowa realizacja artykulacyjna - seplenienie, reranie. 
Powinno Państwa zaniepokoić gdy dziecko mając lat 4 nie wymawia głosek |s| |z| |c| |dz|, 
mając lat 5 nie wymawia głosek |sz| |ż| |cz| |dż| i mając lat 6 nie wymawia głoski |r|.</p>

<p>Stymulacja rozwoju prawidłowej artykulacji jest niezbędna. Staramy się dostosować terapię do 
wieku i możliwości percepcyjnych małych klientów. Może więc ona zawierać elementy zabawy 
w przypadku młodszych dzieci. Ważne jest wzbudzenie zainteresowania dziecka prowadzonymi zajęciami i 
zadowolenia z osiąganych wyników. W naszej terapii mogą więc wystąpić takie elementy jak:</p>

<ul>
  <li>ćwiczenia języka</li>
  <li>ćwiczenia oddechowe</li>
  <li>ćwiczenia słuchu fonemowego</li>
  <li>gry i zabawy logopedyczne</li>
</ul>

<p>Wykorzystujemy też różnego rodzaju książeczki logopedyczne, by zajęcia były nie tylko efektywne, ale i atrakcyjne.</p>
