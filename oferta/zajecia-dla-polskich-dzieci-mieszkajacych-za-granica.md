---
layout: subpage
hero: "shutterstock_1707844078.jpg"
title: "Dla dzieci mieszkających za granicą"
hero-position: "100% 10%"
---

Jestem polskim logopedą i aktorką od ponad 30 lat. Całe moje zawodowe życie toczy się wokół słowa, głosu i pracy nad ciałem. 
Studia aktorskie pozwoliły mi dołączyć do tego literaturę i nadać działaniom wyraz artystyczny. 
Od wielu lat, z niesłabnącym zainteresowaniem kontynuuję tę pracę w Polsce, pomagając dzieciom, 
młodzieży i dorosłym pozbyć się problemów z emisją i wymową. 

## Oferta logopedii online

Zdobyte doświadczenia zrodziły pomysł, by rozszerzyć te działania poza granice Polski. Wielu Polaków od lat mieszka za granicą. 
Założyli tam rodziny, ale kontakt ich i ich dzieci z językiem polskim może nie zawsze jest tak częsty i na takim poziomie jakby chcieli. 
Właśnie do tych osób skierowana jest moja oferta!

**Jesteście polską lub dwujęzyczną rodziną i chcielibyście odnowić lub pogłębić swój kontakt z językiem polskim?** <br>
**Macie dzieci, które na co dzień mówią innym językiem, a chcielibyście by potrafiły też posługiwać się poprawną polszczyzną?**

## Kontakt z polską kulturą podczas zajęć

Proponuję spotkania z językiem polskim z polską literaturą w tle. Łącząc moje dwa zawody oferuję 
Państwu kulturę języka i sztukę słowa. Wszystko oczywiście dostosowane do wieku i możliwości językowych klienta. 

W zajęciach wykorzystuję:
 - cudowne bajki pisane wierszem Brzechwy
 - klasyków poslkiej literatury jak Mickiewicz
 - współczesnych mistrzów poezji i prozy - Herberta, Gombrowicza itd. 
 
To przez czytanie uczymy się poprawnego formułowania zdań, nowych słów, rozbudzamy wyobraźnię, utrzymujemy kontakt z kulturą. 
Dodając do tego trochę gramatyki, ortografii, fonetyki i ćwiczeń artykulacyjnych - mamy gotowe spotkanie z literaturą 
i językiem polskim.
