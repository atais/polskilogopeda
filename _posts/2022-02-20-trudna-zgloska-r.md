---
layout: post
image: 10r
hero-position: 100% 13%
meta-title: Trudna głoska "r"
meta-desc: Problemy wymowy r u dzieci i dorosłych
---

Wśród wszystkich głosek, które mamy do dyspozycji, by tworzyć z nich piękne słowa, jest jedna, która się wyróżnia. 
To "r"! Uważana jest za najtrudniejszą do wymówienia. Logopedzi dają dzieciom 5, a niektórzy nawet 6 lat na naukę. 
Ten długi czas dla niektórych i tak okazuje się niewystarczający i "r" jest artykułowane nieprawidłowo.
To zjawisko nazywane jest rotacyzmem, albo inaczej reraniem.
W zależności od tego, co dzieje się z tą głoską możemy mówić o:

- mogirotacyzmie - to pomijanie głoski, słyszymy:
    - "yba” zamiast ryba  
    - "ak" zamiast rak
- pararotacyzmie - to zastępowanie jej poprzez l,ł,j, przykłady: 
    - "jowej" zamiast rower
    - "kłowa" zamiast krowa
    - "lula" zamiast rura
- rotacyzmie właściwym - to nieprawidłowa wymowa spowodowana zmianą
miejsca artykulacji

Biorąc pod uwagę tylko tę ostatnią nieprawidłowość, czyli zmianę miejsca artykulacji wyróżniamy reranie:
- wargowe
- języczkowe
- międzyzębowe
- gardłowe (wymowa francuska)
- krtaniowe
- boczne

Przyczyny rotacyzmu mogą być bardzo różne. Do najczęściej spotykanych należą:
- słaba sprawność języka
- nieruchomość koniuszka języka
- wady zgryzu
- za krótkie wędzidełko
- nieprawidłowe wzorce wymowy
- brak słuchowej umiejętności rozróżniania głosek, zaburzony 
  [słuch fonematyczny i fonetyczny](/2021/07/08/czym-jest-sluch-fonematyczny)

Kluczowa staje się umiejętność słyszenia nieprawidłowej realizacji głoski, a potem diagnoza i terapia w gabinecie logopedycznym. Zapraszamy, jeśli reranie czyli rotacyzm stanowi problem.
Szczegóły na stronie:
[polskilogopeda.pl/oferta/logopeda-dla-dzieci](/oferta/logopeda-dla-dzieci)
