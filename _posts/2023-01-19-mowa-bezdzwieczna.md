---
layout: post
image: 12bezdzwieczna
hero-position: 100% 38%
meta-title: Mowa bezdźwięczna
meta-desc: Czym się charakteryzuje mowa bezdźwięczna?
---

Wśród różnego rodzaju kłopotów z prawidłową realizacją głosek jak seplenienie inaczej zwane sygmatyzmem, czy rotacyzm,
możemy znaleźć jeszcze jeden - **mowę bezdźwięczną**. To często spotykane zjawisko u dzieci. Czym się charakteryzuje ta
nieprawidłowość? Najprościej mówiąc jest to brak umiejętności realizowania głosek dźwięcznych.

Przyczyny powstawania mowy bezdźwięcznej&nbsp;to:

- zaburzenia słuchu np. niedosłuch,
- [niedokształcony słuch fonematyczny](/2021/07/08/czym-jest-sluch-fonematyczny), 
- niedokształcona kinestezja mowy,
- uszkodzenie centralnego układu nerwowego.

Mowa bezdźwięczna może mieć postać:

- _mowy bezdźwięcznej_ **całkowitej**, tzn wszystkie spółgłoski dźwięczne wymawiane są bezdźwięcznie,
- _mowy bezdźwięcznej_ **częściowej**, kiedy w niektórych parach głosek dźwięcznych i bezdźwięcznych obserwujemy ich realizację
prawidłową.

W języku polskim mamy pary głosek opozycyjnych pod względem dźwięczności:

- p - b
- t - d
- k - g
- c - dz
- cz - dż
- ć - dź
- f - w
- s - z
- sz - ż, rz
- ś - ź

Błędna ich realizacja powoduje zniekształcenie dźwiękowe całych wyrazów. W efekcie np. zamiast _"półka"_ i _"bułka"_
słyszymy _"półka"_ i _"pułka"_. Dziecko może również w ogóle eliminować dźwięk i powstaje _"...ułka"_. Oczywiście trudność w
wymawianiu głosek dźwięcznych **będzie wpływała** na procesy **czytania** i **pisania**. **Nie należy więc lekceważyć tego zjawiska**,
jeśli zauważą je Państwo u swoich dzieci. Terapia jest dość długotrwała i złożona, bo musi objąć ćwiczenia aparatu mowy,
ćwiczenia oddechowe, ćwiczenia słuchu fonematycznego, pisanie i czytanie.


Zapraszamy do naszego gabinetu logopedycznego na konsultację, jeśli niepokoi Państwa sposób realizacji dźwięków przez
pociechy. Szczegóły oferty znajdą Państwo na naszej stronie internetowej:
[polskilogopeda.pl/oferta/logopeda-dla-dzieci](/oferta/logopeda-dla-dzieci)


<p class="text-right small m-0">
Obraz autorstwa <a href="https://pl.freepik.com/darmowe-zdjecie/mloda-kobieta-robi-terapie-mowy-z-malym-chlopcem_18683354.htm">Freepik</a>
</p>

