---
layout: post
image: 2etapy
hero-position: 100% 60%
meta-title: Rozwój mowy u dzieci
meta-desc: Niepokoje rodziców. Etapy rozwoju mowy u dzieci. Zadania dla rodziców.
---

Rozwój mowy u dziecka jest procesem bardzo dynamicznym, skomplikowanym, a w dodatku indywidualnym. Zależy od wielu czynników: od predyspozycji osobistych, przez warunki rodzinne, po czynniki środowiskowe. Wprowadza to pewną  niepewność wśród rodziców, czy nawet stan niepokoju. Moje dziecko nie mówi, czy już powinno? Albo - moje dziecko zamienia w słowach r na l, lub j , czy to źle? Tak, to źle, ale wszystko zależy od tego przede wszystkim ile dziecko ma lat i czy nie ma jakiejś fizycznej przyczyny np. wady słuchu. Czasem po prostu możemy dać dziecku czas na dokonanie zmian artykulacyjnych. Spróbujmy przyjrzeć się  temu jak powinny wyglądać etapy rozwoju mowy dziecka. Porządkują to normy rozwojowe:

- 3 latek
    - poprawna wymowa samogłosek a, e, i, o, u, y
    - poprawna wymowa spółgłosek m, n, ń, j, ł, h, f, w, t, d, b
    - może ubezdźwięczniać niektóre głoski mówiąc np; foda zamiast woda

- 4 latek
    - poprawna wymowa spółgłosek k, g, ś, ź, ć, dź
    - może się zdarzyć wymawianie głosek miękkich jako s, z, c, dz
    - r może być zamieniane na j

- 5 latek
    - poprawna wymowa spółgłosek sz, ż, cz, dż
    - może się zdarzać zastępowanie ich przez s, z, c, dz
    - r może być wymawiane prawidłowo lub zamieniane na l

- 6 latek
    - poprawna wymowa wszystkich głosek, także r
    - mogą pojawiać się pomyłki, ale sporadycznie

Zadaniem rodziców jest dbanie o jak najbardziej efektywny rozwój mowy dziecka, ale również dostarczanie prawidłowych wzorców. Pamiętajmy o tym, by dziecko słuchało głosek w ich poprawnym brzmieniu. Nie zdrabniajmy wyrazów lub nie zamieniajmy ich w czasem dziwne “pieszczotliwe“ odpowiedniki. Dziecko nie wie, że to zamiennik. Powtarza to co słyszy, tak się uczy. Rodzice są dla dziecka wzorem. Nie przyczyniajmy się do opóźnień w rozwoju mowy lub nawet powstawania wad wymowy, zniekształcając słowa. Mówmy do dzieci odpowiedzialnie.

Jeśli jednak mimo wszystko mają Państwo jakiekolwiek wątpliwości dotyczące poprawnego rozwoju mowy dziecka, zapraszamy do naszego gabinetu logopedycznego. Szczegóły oferty znajdą Państwo na naszej stronie internetowej;
[polskilogopeda.pl/oferta/logopeda-dla-dzieci](/oferta/logopeda-dla-dzieci)
