---
layout: post
image: 6fonematyczny
hero-position: 100% 40%
meta-title: Czym jest słuch fonematyczny?
meta-desc: Słuch fonemowy a fonematyczny. W jaki sposób przeprowadza się badanie słuchu fonematycznego?
---

Każdy z nas, na każdym etapie życia od niemowlęctwa do późnej starości, aby się rozwijać potrzebuje stymulacji, czyli różnego rodzaju bodźców, a przede wszystkim kontaktów z innymi ludźmi. Dla najmłodszych będzie to najpierw kontakt z rodzicami, potem z innymi członkami rodziny, z dziećmi na spacerze, w żłobku, przedszkolu, szkole itd.  Dobry słuch warunkuje poprawny rozwój mowy więc kształcenie słuchu fonemowego (inaczej fonematycznego) i fonetycznego, jest nie do przecenienia.

## Co to jest słuch fonemowy / fonematyczny?
Najprościej mówiąc jest to zdolność słyszenia różnicy pomiędzy dźwiękami wynikającej z ich cech, za pomocą których opisujemy głoski czyli fonemy np: dźwięczność - bezdźwięczność, ustność - nosowość itd.
Z tego wynika prawidłowa realizacja opozycyjnych par dźwięków: 
 - kura - góra,
 - Tomek - domek, 
 - bułka - półka.

Prawidłowe słyszenie fonemów pozwala na ich rozróżnianie, rozumienie, zapamiętywanie i powtarzanie.

## Jakie jest zadanie słuchu fonetycznego?
On pozwala na rozpoznanie prawidłowego miejsca artykulacji danej głoski. Przesunięcie tego miejsca w aparacie mowy skutkuje nieprawidłową realizacją głoski, a w efekcie wadą wymowy. I znowu wracamy do mówienia, do rodziców i ich sposobu komunikacji z dzieckiem - świadomej, rozważnej i poprawnej artykulacyjnie.

Jeśli zaobserwowaliście Państwo u siebie lub u swoich bliskich problemy z poprawną artykulacją zapraszamy do kontaktu z naszym biurem na stronie:
[polskilogopeda.pl/kontakt](/kontakt)
