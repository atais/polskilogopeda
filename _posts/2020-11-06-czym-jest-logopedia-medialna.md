---
layout: post
image: medialna.jpg
hero-position: 100% 60%
meta-title: Czym jest logopedia medialna?
meta-desc: Czy codzienna komunikacja to logopedia medialna? Kiedy ją wykorzystujemy? Czemu potrzebujemy jej w swoim życiu?
---

Codziennie spotykamy na swojej drodze ludzi. Wymieniamy między sobą komunikaty, werbalne i te niewerbalne. Rozmawiamy o rzeczach ważnych, mniej ważnych i takich kompletnie nieistotnych. W zasadzie każda rozmowa, nawet ta między dwoma osobami, to mini wystąpienie publiczne. Temat może być ważny lub nie, publiczność liczna lub nie, ale to wyrażona opinia. Głośno i w obecności innych osób. Czasem jesteśmy słuchani z uwagą i zainteresowaniem, a innym razem ktoś rzuca wymijające zdanie, obraca się na pięcie i pośpiesznie odchodzi. Oczywiście to czy jesteśmy odbierani pozytywnie, czy nie, to składowa kilku czynników. Nie tylko tego co, ale i jak mówimy. 

Tym właśnie zajmuje się logopedia medialna - jakością naszej wypowiedzi. Składa się na to perfekcyjna dykcja bez artykulacyjnych wad, odpowiednie tempo mówienia, gospodarka oddechem, akcent, intonacja i ruch ciała, które współgra z naszą wypowiedzią. Wszystko to powinno stanowić harmonijną całość.

Logopedia medialna wykorzystuje wiedzę wielu nauk z zakresu kultury żywego słowa: fonetyki, emisji głosu, retoryki. Poszerzanie kompetencji językowych wpisuje się w coraz szerszy krąg współczesnych zawodów. Teraz to już nie tylko aktor, spiker,czy dziennikarz, ale także ksiądz, prawnik, pracownik naukowy, nauczyciel, ktoś kto chce prowadzić własny kanał na YouTube, menedżer, prezenter,telemarketer i każdy kto chce być słuchany z uwagą i zainteresowaniem, bez kompleksów i wstydu. Liczebność audytorium nie ma znaczenia. 

Istotne jest swobodne, bezstresowe posługiwanie się poprawną polszczyzną przy pomocy pięknie brzmiącego głosu. Zapraszamy na zajęcia z logopedii medialnej w ramach naszej poradni, szczegóły pod adresem:
[polskilogopeda.pl/oferta/logopedia-medialna](/oferta/logopedia-medialna)