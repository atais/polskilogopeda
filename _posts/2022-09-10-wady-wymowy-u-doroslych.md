---
layout: post
image: 11dorosli
hero-position: 100% 15%
meta-title: Wady wymowy u dorosłych
meta-desc: Jak radzić sobie z wadami wymowy u dorosłych?
---

Myślę, że każdy z nas spotkał kiedyś osobę dorosłą, która nieprawidłowo wymawia jakąś głoskę lub nawet cały szereg
głosek.
Niestety pogląd, że dzieci wyrastają z różnych zachowań, zainteresowań, czy sposobów interpretacji świata, nie dotyczy
wad wymowy.
Jeśli dziecko ma jakiś problem artykulacyjny i nie zostanie mu udzielona pomoc logopedyczna, dorasta i zostaje osobą
dorosłą z utrwaloną wadą wymowy.
Nie znaczy to oczywiście, że nic już nie można na to poradzić.

Terapia logopedyczna dorosłych jest jak najbardziej możliwa i polecana. Przebiega może ona nieco inaczej niż u dzieci,
ale nie mniej efektywnie.
Dorośli są bardziej świadomi i w zasadzie to od ich determinacji zależą rezultaty leczenia wad wymowy. Trzeba jednak
uprzedzić, że proces wymaga czasu.
Pozbycie się złych nawyków, również w mówieniu, nie jest ani łatwe, ani krótkotrwałe, ale za to jaką daje satysfakcję i
dumę z własnych osiągnięć!
A jakież to są wady wymowy wśród dorosłych? Ano takie jak u dzieci. Przecież dorośli to dzieci, które dorosły, a wraz z
nimi ich wady wymowy:

- rotacyzm - np.gardłowy, krtaniowy czy boczny
- seplenienie - międzyzębowe, przyzębowe, wargowo-zębowe
- nieprawidłowa realizacja głosek t,d, n
- kappacyzm, gammacyzm
- lambdacyzm

Terapia logopedyczna osób dorosłych to:

- ćwiczenia artykulacyjne
- wywołanie i utrwalenie prawidłowej wymowy głosek
- nauka prawidłowego oddychania i wydłużania frazy oddechowej

Na poprawę swojej wymowy w naszym gabinecie logopedycznym mogą liczyć również obcokrajowcy.
Czasem mimo, że prawie płynnie posługują się językiem polskim, natrafiają na problemy z artykulacją niektórych polskich
głosek.
Zapraszamy dorosłych i dzieci, Polaków i obcokrajowców na naukę [poprawnej wymowy w gabinecie](/zajęcia/logopeda-lodz)
lub w formie [spotkań online](/zajęcia/logopeda-online).

<p class="text-right small m-0">
Wykorzystano 
<a href="https://pl.freepik.com/darmowe-zdjecie/oszolomiona-piekna-kobieta-i-jej-partner-patrza-z-niedowierzaniem-oczami-przez-okulary_10521283.htm" class="text-muted">
obraz autorstwa wayhomestudio
</a> na Freepik
</p>
