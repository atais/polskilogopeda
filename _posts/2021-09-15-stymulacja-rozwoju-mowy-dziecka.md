---
layout: post
image: 7stymulacja
hero-position: 100% 40%
meta-title: Stymulacja rozwoju mowy dziecka czyli gry i zabawy logopedyczne
meta-desc: Gry i zabawy logopedyczne dla dzieci w wieku 2-3 lat oraz 3+
---

Gry i zabawy logopedyczne dla dzieci rozwijające słuch fonematyczny nie muszą być skomplikowane. Przede wszystkim ważne jest, by do dziecka mówić, mówić i jeszcze raz mówić. Można do tego wykorzystywać wszystkie życiowe sytuacje: zabiegi pielęgnacyjne, spacery, zabawy, nawet usypianie, można śpiewać kołysanki. Dbajmy o poprawność wymowy, nie zdrabniajmy wyrazów, nie zastępujmy słów dziwnymi zlepkami dźwięków - kuku, ajci itp. Maluchy uczą się przez naśladownictwo, powtarzają to co słyszą. Mówmy do nich odpowiedzialnie!

Do zabaw można wykorzystywać proste przedmioty, które znajdziemy w domu lub na placu zabaw. Bawiąc się z dziećmi odpowiadajmy na ich pytania, ale i sami je zadawajmy. Pomoce naukowe możemy wykonać samemu lub wykorzystać do tego znajdujące się w domu zabawki.
konfrontujmy np. treść opowieści z obrazkami, prośmy dziecko o nazywanie widzianych obiektów
czytając nalegajmy, aby wskazywało na odpowiednie kolory, kształty i zwierzęta, które znajdą na ilustracjach
wymyślajmy ćwiczenia oparte o dźwięki naśladowcze:
- Jak muczy krowa?
- Jak miauczy kot?
- Jak terkocze traktor?

## Dla 2-3 latka
Przykładowe ćwiczenia słuchu fonematycznego, dla 2-3 latka, które możemy przeprowadzić np. na placu zabaw to między innymi:
- przesypywanie piasku
- wypełnianie przedmiotów żwirkiem
- uderzenie o siebie kamykami
- szelest dotykanych liści
- przelewanie wody
- brzęk kluczy

Każde z wyżej wymienionych bodźców reprezentuje zupełnie różne dźwięki, których dziecko nie zna. Dodatkowo ćwiczenia zapewniają wspaniały rozwój sensoryczny: dotyk i zapach. Być może wydaje się to banalne, ale tak właśnie dzieci poznają świat. Widzą, słyszą, dotykają, smakują. Również dla dorosłych jest to cudowna zabawa. Bawiąc się z dzieckiem pamiętajmy, aby opisywać słownie wszystko co robimy.

## Powyżej 3 roku życia
Dla starszych dzieci, powyżej 3 roku życia, możemy przygotować coraz trudniejsze zabawy logopedyczne:
- rozróżnianie i naśladowanie odgłosów zwierząt
- nazywanie pojazdów oraz powtarzanie dźwięków, które im towarzyszą
- odróżnianie instrumentów muzycznych
- uczenie się wierszyków na pamięć
- śpiewanie piosenek
- wyklaskiwanie lub wystukiwanie rytmu

To wszystko kształtuje u dzieci słuch, ten muzyczny, ale i fonematyczny oraz  fonetyczny. Wszystkie te zabawy to zajmujące i kształcące wyobraźnię dziecka zajęcia, zresztą bardzo lubiane.

## Kiedy coś jest nie tak?

Zachęcam do kreatywnego spędzania czasu z dziećmi. Nie tylko będzie to miło spędzony czas, ale też pomoże w zbudowaniu więzi emocjonalnej. Podczas zabaw zwracajmy uwagę jak dziecko reaguje na dźwięki płynące z otoczenia. Czy odwraca głowę kiedy potrząsamy grzechotką z jednej lub drugiej strony? Czy reaguje na dzwonek do drzwi, dzwonek telefonu? To prosty test.

Jeśli jednak mają Państwo wątpliwości zapraszamy do naszego gabinetu logopedycznego. Szczegóły oferty znajdą Państwo na naszej stronie internetowej:
[polskilogopeda.pl/oferta/logopeda-dla-dzieci](/oferta/logopeda-dla-dzieci)
